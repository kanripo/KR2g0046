# -*- mode: mandoku-view; -*-
#+TITLE: 明儒學案
#+DATE: 2015-08-24 22:36:06.994274
#+PROPERTY: ID KR2g0046
#+PROPERTY: BASEEDITION WYG    
#+PROPERTY: JUAN 卷四十三
<pb:KR2g0046_WYG_043-1a>¶
欽定四庫全書¶
　明儒學案卷四十三¶
　　　　　　　　　　　餘姚　黃宗羲　撰¶
諸儒學案上¶
諸儒學案者或無所師承得之於遺經者或朋友夾持之¶
力不令放倒而又不可系之朋友之下者或當時有所興¶
起而後之學者無待者俱列於此上卷則國初為多宋人¶
規範猶在中卷則皆驟聞陽明之學而駭之有此辨難愈¶
<pb:KR2g0046_WYG_043-1b>¶
足以發明陽明之學所謂他山之石可以攻玉也下卷多¶
同時之人半歸忠義所以證明此學也否則為偽而已¶
　　文正方正學先生孝孺¶
　　&KR0806;山趙考古先生謙¶
　　學正曹月川先生端¶
　　僉憲黃南山先生潤玉¶
　　文毅羅一峰先生倫¶
　　文懿章楓山先生懋¶
<pb:KR2g0046_WYG_043-2a>¶
　郎中莊定山先生㫤¶
　侍郎張東白先生元禎¶
　方伯陳克菴先生選¶
　布衣陳剰夫先生真晟¶
　方伯張古城先生吉¶
　方伯周翠渠先生瑛¶
　司成蔡虚齋先生清¶
　太常潘南山先生府¶
<pb:KR2g0046_WYG_043-2b>¶
　㕘政羅東川先生僑¶
諸儒學案上一¶
　文正方正學先生孝孺¶
方孝孺字希直台之寧海人自㓜精敏絶倫八嵗而讀¶
書十五而學文輒為交友所稱二十遊京師從學於太¶
史宋濂濂以為遊吾門者多矣未有若方生者也濂返¶
金華先生復從之先後凡六嵗盡傳其學兩應召命授¶
漢中教授蜀獻王聘為世子師獻王甚賢之名其讀書¶
<pb:KR2g0046_WYG_043-3a>¶
之堂曰正學建文帝召為翰林博士進侍講學士帝有¶
疑問不時宣召君臣之間同於師友金川失守先生斬¶
衰哭不絶聲文皇召之不至使其門人廖鏞徃先生曰¶
汝讀㡬年書還不識個是字於是繫獄時當世文章共¶
推先生為第一故姚廣孝嘗囑文皇曰孝孺必不降不¶
可殺之殺之天下讀書種子絶矣文皇既慚徳此舉欲¶
令先生草詔以塞天下之人心先生以周公之説窮之¶
文皇亦降志乞草先生怒罵不已磔之聚寳門外年四¶
<pb:KR2g0046_WYG_043-3b>¶
十六坐死者凡八百四十七人南渡諡文正先生直以¶
聖賢自任一切世俗之事皆不闗懐朋友以文辭相問¶
者必告之以道謂文不足為也入道之路莫切於公私¶
義利之辨念慮之興當静以察之舎此不治是猶縱盗¶
於家其餘無可為力矣其言周子之主静主於仁義中¶
正則未有不静非强制其本心如木石然而不能應物¶
也故聖人未嘗不動謂聖功始於小學作幼儀二十首¶
謂化民必自正家始作宗儀九篇謂王治尚徳而緩刑¶
<pb:KR2g0046_WYG_043-4a>¶
作深慮論十篇謂道體事而無不在列雜誡以自警持¶
守之嚴剛大之氣與紫陽真相伯仲固為有明之學祖¶
也先生之學雖出自景濂氏然得之家庭者居多其父¶
克勤嘗尋討鄉先逹授受源委寢食為之㡬廢者也故¶
景濂氏出入於二氏先生以叛道者莫過於二氏而釋¶
氏尤甚不憚放言驅斥一時僧徒俱恨之庸人之論先¶
生者有二以先生得君而無救於其亡夫分封太過七¶
國之反漢髙祖釀之成祖之天下髙皇帝授之一成一¶
<pb:KR2g0046_WYG_043-4b>¶
敗成祖之智勇十倍吳王濞此不可以成敗而譽咎王¶
室也况先生未嘗當國恵宗徒以經史見契耳又以先¶
生激烈已甚致十族之酷夫成祖天性刻薄先生為天¶
下屬望不得其草則怨毒倒行何所不至不闗先生之¶
甚不甚也不觀先生而外其受禍如先生者寧皆已甚¶
之所致乎此但可委之無妄之運數耳蔡虚齋曰如遜¶
志者葢千載一人也天地幸生斯人而乃不終祐之使¶
斯人得竟為人世用天地果有知乎哉痛言及此使人¶
<pb:KR2g0046_WYG_043-5a>¶
直有追憾天地之心也乃知先正固是有定論也¶
雜誡人孰為重身為重身孰為大學為大天命之全天¶
爵之貴備乎心身不亦重乎不學則同乎物學則可以¶
守身可以治民可以立教學不亦大乎學者聖人所以¶
助乎天也天設其倫非學莫能敦人有恒紀非學莫能¶
序故賢者由學以明不賢者廢學以昏大匠成室材木¶
盈前程度去取沛然不亂者繩墨素定也君子臨事而¶
不眩制變而不擾者非學安能定其心哉學者君子之¶
<pb:KR2g0046_WYG_043-5b>¶
繩墨也治天下如一室發於心見於事出而不匱煩而¶
不紊不學者其猶盲乎手揣足行物至而莫之應　治¶
人之身不若治其心使人畏威不若使人畏義治身則¶
畏威治心則畏義畏義者於不善不禁而不能為畏威¶
者禁之而不敢為不敢與不能何啻陵谷　養身莫先¶
於飲食養心莫要於禮樂人未嘗一日舎飲食何獨禮¶
樂而棄之尊所賤卑所貴失莫甚焉　古之仕者及物¶
今之仕者適已及物而仕樂也適已而棄民恥也與其¶
<pb:KR2g0046_WYG_043-6a>¶
貴而恥孰若賤而樂故君子難仕　古之治具五政也¶
教也禮也樂也刑罰也今亡其四而存其末欲治功之¶
逮古其能乎哉不復古之道而望古之治猶陶瓦而望¶
其成鼎也　三代之化民也周而神後世之禁民也嚴¶
而拙不知其拙也而以古為迂孰迂也哉　化於未萌¶
之謂神止於未為之謂萌禁於已著之謂察亂而後制¶
之謂瞽秦漢之治其瞽也與不師古而瞽之師孰謂之¶
非瞽也　古禮之亡也人不知事親之道今䘮禮朝夕¶
<pb:KR2g0046_WYG_043-6b>¶
奠之儀其事生之常禮乎孔子曰至於犬馬皆能有養¶
不敬何以别乎噫行者鮮矣　為子孫者欲其慤不欲¶
其浮欲其循循然不欲其頟頟然循循者善之徒頟頟¶
者惡之符　一年之勞為數十年之利十年之勞為數¶
百年之利者君子為之君子之為利利人小人之為利¶
利已　待人而知者非自得也待物而貴者非至貴也¶
　不怍於心合乎天足乎已及乎人而無容心焉惟君¶
子哉　君子有四貴學貴要慮貴逺信貴篤行貴果¶
<pb:KR2g0046_WYG_043-7a>¶
好義如飲食畏利如蛇虺居官如居家愛民如愛身者¶
其惟貞恵公乎釋書而為治而政無不習也去位而野¶
處而色未嘗異也是以不以才自名而才者莫能及不¶
以道自任而君子推焉世俗之學豈足以窺之乎　學¶
術之微四蠧害之也文姦言摭近事窺伺時勢趨便投¶
隙以貴富為志此謂利禄之蠧耳剽口&KR0247;詭色滛辭非¶
聖賢而自立果敢大言以髙人而不顧理之是非是謂¶
務名之蠧鉤摭成説務合上古毁訾先儒以謂莫我及¶
<pb:KR2g0046_WYG_043-7b>¶
也更為異義以惑學者是謂訓詁之蠧不知道徳之㫖¶
雕飾綴緝以為新竒鉗齒刺舌以為簡古於世無所加¶
益是謂文辭之蠧四者交作而聖人之學亡矣必也本¶
諸身見諸政教可以成物者其惟聖人之學乎去聖道¶
而不循而惟蠧之歸甚哉其惑也　為政有三曰知體¶
稽古審時缺一焉非政也何謂知體自大臣至胥吏皆¶
有體違之則為罔先王之治法詳矣不稽其得失而肆¶
行之則為野時相逺也事相懸也不審其當而惟古之¶
<pb:KR2g0046_WYG_043-8a>¶
拘則為固惟豪傑之士智周乎人情才逹乎事為故行¶
而不罔不野不固　定天下之争者其惟井田乎弭天¶
下之暴者其惟比閭族黨之法乎有恒分而知恒道奚¶
由亂　貧國有四而凶荒不與焉聚斂之臣貴則國貧¶
勲戚任子則國貧上好征伐則國貧賄賂行於下則國¶
貧　富國有四而理財不與焉政平刑簡也民樂地闢¶
也上下相親也昭儉而尚徳也此富國之本也　國不¶
患乎無積而患無政家不患乎不富而患無禮政以節¶
<pb:KR2g0046_WYG_043-8b>¶
民民和則親上而國用足矣禮以正倫倫序得則衆志¶
一家合為一而不富者未之有也　學古而不逹當世¶
之事鄙木之士也通乎事變而不本於道術權詐之士¶
也鄙木者不足用權詐者不可用而善悦人及其失也¶
木愈於詐聞以權詐亡國矣未聞鄙木者之僨事也故¶
君子尚朴而不尚華與其詐也寧木　仕之道三誠以¶
相君正以持身仁以恤民而不以利禄撓乎中一存乎¶
利禄則凡所為者皆徇乎人徇人者失其天失天而得¶
<pb:KR2g0046_WYG_043-9a>¶
人愈貴而猶賤也　柔仁者有後剛暴者難繼仁者陽¶
之屬天之道也生之𩔖也暴者隂之屬地之道也殺之¶
𩔖也好生者祥好殺者殃天行也　為家以正倫理别¶
内外為本以尊祖睦族為先以勉學修身為教以樹藝¶
蓄牧為常守以節儉行以慈讓足已而濟人習禮而畏¶
法亦可以寡過矣　禮本於人情以制人情泥則拘越¶
則肆折衷焉斯可已古之庶人祭不及祖漢以下及三¶
世非越也人情所不能已也古過於薄今過於厚則從¶
<pb:KR2g0046_WYG_043-9b>¶
於厚今過於薄不若古之美則惟古是從禮近於厚雖¶
非古猶古也　三年之䘮自中出者也非强乎人也因¶
其心之不安莞簟也故枕凷寢苫因其心之不甘於肥¶
厚也故啜粟飲水因其心之不忍於佚樂也故居外次¶
不聞樂豈制於禮而不為哉情之不能止也今世之能¶
䘮者寡矣飲食居處如平時談笑容服無所更變古之¶
戮民與欲正天下之俗非始諸此夫安始　君子事親¶
以誠縁情以禮知其無益而偽為之非誠也惑異教而¶
<pb:KR2g0046_WYG_043-10a>¶
冀冥福者非偽乎聖賢所不言而不合乎道者非禮也¶
化乎異端而奉其教者豈禮也哉事不由禮者夷也夷¶
者夷之死不祔乎祖廟　孝子之愛親無所不至也生¶
欲其夀凡可以養生者皆盡心焉死欲其傳凡可以昭¶
揚後世者復不敢忽焉養有不及謂之死其親没而不¶
傳道謂之物其親斯二者罪也物之尤罪也是以孝子¶
修徳修行以令聞加乎祖考守職立功以顯號遺乎祖¶
考稱其善屬諸人而薦譽之俾久而不忘逺而有光今¶
<pb:KR2g0046_WYG_043-10b>¶
之人不然豐於無用乏費而嗇於顯親之禮以忘自誑¶
而不以學自勉不孝莫大焉　國之本臣是也家之本¶
子孫是也忠信禮讓根於性化於習欲其子孫之善而¶
不知教自棄其家也　士不可以不知命人之所志無¶
窮而所得有涯者命也使智而可得富貴則孔孟南面¶
矣使徳而可以致福逺禍則羑里匡人之戹無從至矣¶
使君子必為人所尊則賢者無不遇矣命不與人謀也¶
久矣安之故常有餘違之故常不足　處俗而不忤者¶
<pb:KR2g0046_WYG_043-11a>¶
其和乎其弊也流而無立持身而不撓者其介乎其弊¶
也厲而多過介以植其内和以應乎外斯庶矣乎　非¶
義之利腊毒可喜之事藏悔易悦之人難近萬全之舉¶
多怨君子知其然功茍可成不沮於怨也人果不可近¶
不受其悦也事之適意必思其艱利之可取先慮其患¶
故名立而身完也　儒者之學其至聖人也其用王道¶
也周公没而其用不行世主視儒也藝之而已矣嗚呼¶
孰謂文武周公而不若商君乎　人或可以不食也而¶
<pb:KR2g0046_WYG_043-11b>¶
不可以不學也不食則死死則已不學而生則入於禽¶
獸而不知也與其禽獸也寧死　尚鬼之國多病好利¶
之國多貧禍不可避也利不可求也有心於避禍者禍¶
之所趨嗜利無厭者害必從之故君子信道而安命¶
人之不幸莫過於自足恒若不足故足自以為足故不¶
足甕盎易盈以其挾而拒也江海之深以其虚而受也¶
虚已者進徳之基　政之弊也使天下尚法學之弊也¶
使學者尚文國無善法世無聖賢二者害之也何尤乎¶
<pb:KR2g0046_WYG_043-12a>¶
人　愛其子而不教猶為不愛也教而不以善猶為不¶
教也有善言而不能行雖善無益也故語人以善者非¶
難聞善而不懈者為難　金玉犀貝非産於一國而聚¶
於一家者以好而集也人誠好善善出天下皆將為吾¶
用奚必盡出於已哉智而自用不若聞善而服之懿也¶
才而自為不若任賢之速也¶
　瓊山趙考古先生謙¶
趙謙字撝謙初名古則餘姚人也秦王廷美之後降為¶
<pb:KR2g0046_WYG_043-12b>¶
農家就外傅於崇山寺逹旦忘寐年十七八東遊受業¶
天台鄭四表之門四表學於張以忠以忠學於王伯武¶
伯武胡雲峯之髙第弟子也洪武十二年徴修正韻已¶
别用為中都國子典簿然以其説授之門人宋燧者多¶
採入於正韻在中都又以同官不合而罷歸築考古臺¶
讀書其上謂六經子史厯代闡發有人惟音韻之學世¶
久不明乃著聲音文字通一百卷六書本義十二卷二¶
十二年召為&KR0806;山教諭黎蛋之人皆知向化稱為海南¶
<pb:KR2g0046_WYG_043-13a>¶
夫子二十八年十一月一日卒於廣城年四十五先生¶
清苦自立雖盛暑祁寒躡蹻走百餘里徃來問學嘗雪¶
夜與門人柴廣敬劇談既乏酒飲又無火炙映雪危坐¶
以為清供其著述甚多而為學之要則在造化經綸一¶
圖謂其門人王仲廸曰寡欲以養其心觀止以明其理¶
調息以養其氣讀書以驗其誠聖賢之域不難到又讀¶
武王戒書而&KR0357;然有感以徃古之聖猶儆戒若是之至¶
後世𦕈末小子其敢事事不求之心哉既以古篆隨物¶
<pb:KR2g0046_WYG_043-13b>¶
而書又銘無所用噐物之未有銘者以見道之無乎不¶
在也其時方希直氏亦補註戒書以為其言之善者與¶
詩書要義何以異焉葢從來學聖之的以主敬為第一¶
義先生固與希直善其講之必有素矣廬陵解縉嘗銘¶
先生之墓謂其力學主敬信不誣也今大紳文集既失¶
此文而先生著述亦多散逸萬厯間焦弱侯所表章者¶
僅先生字學之書其幸得此於其後人故載之於右¶
造化經綸圖周子曰無極而太極太極動而生陽乾道¶
<pb:KR2g0046_WYG_043-14a>¶
成矣静而生隂坤道成矣陽變隂合五行順布四時行¶
焉一皆自然之天也邵子心為太極葢造化之一氣即¶
聖人之一心造化之氣本於發生而聖人之心亦將以¶
濟世矣故不免由静以之動自無而入有使萬物得以¶
遂其身安其業然人不見其迹者以造化之氣與聖人¶
之心雖動而不離静雖有而不舎無彼萬物與萬民齊¶
見役説戰勞於其間而不自覺故曰帝出乎震成乎艮¶
帝者豈非造化之氣與聖人之心乎夫三聖巍巍繼天¶
<pb:KR2g0046_WYG_043-14b>¶
立極相與傳授獨辨此心欲學聖賢者舍此心將何所¶
用力哉葢人有情有性而心則統性情者也性者仁義¶
禮智是也情者喜怒哀樂是也心得其養則以性御情¶
而五常百行由此而正心失其養則以情蕩性而五常¶
百行由此而隳此心之所主顧不重乎學者誠能時時¶
省察念念不忘而使道心常為之主人心毎聽命焉則¶
寂然不動之時當與造化同其體及感而遂通自然與¶
造化同其用斯其所以為三極之道三極者三才各一¶
<pb:KR2g0046_WYG_043-15a>¶
太極也洪武甲戍秋七月既望餘姚趙謙謹識¶
仁愛理(得之於天/具之於心)元¶
孝存則承顔養志愛敬不忘没則慎終追逺繼志述事¶
　慎行其身不敢以遺體行殆將為善思貽父母令名¶
　必果將為不善思貽父母羞辱必不果¶
公老老幼幼舉斯加彼物我不分窮逹一視克伐怨欲¶
　不行意必固我不立¶
恕已所不欲勿施於人不以所長者病人不以所能者¶
<pb:KR2g0046_WYG_043-15b>¶
　愧人不念舊惡¶
慈少者懐之不獨子其子¶
愛矜孤恤貧隨力濟物¶
寛納汚藏疾犯而不校¶
厚徳必報怨不讐故舊不遺篤序姻親成人美揜人過¶
不仁¶
險設機穽包禍心陷人不義中人凶禍¶
忍害物傷人幸災樂禍¶
<pb:KR2g0046_WYG_043-16a>¶
忌聞人才美而媢疾見人富貴而熱中凡以勝已為不¶
　滿者皆忌也¶
刻督責太苛(自忍/中來)掊克無艾(自貪/中來)念怨不忘敗人之善¶
　成人之惡¶
薄喜聞人過好言人短忘恩負徳得新棄舊輕訾毁好¶
　攻訐¶
克多尚人不遜善事功欲自己出議論專好已勝¶
躁不耐激觸不能容忍(自褊/中來)¶
<pb:KR2g0046_WYG_043-16b>¶
私立物我分町畦凡事只求自利¶
褊氣宇狹隘不能容物¶
&KR0842;任情恣横挾勢馮陵¶
義宜理(得之於天/具之於心)利¶
直志義不屈不撓詞色不佞不䛕¶
弟敬兄友弟恭老尚年¶
正任理而行不為阿比安命守分不肯茍求凡出處語¶
　黙進退屈伸剛柔寛嚴好惡取舎從違避就貴審其¶
<pb:KR2g0046_WYG_043-17a>¶
　宜而不失¶
(自/反)愛人不親反其仁治人不治反其智禮人不答反其¶
　敬行有不得者皆反求諸已¶
剛乾健篤實不為物撓富貴貧賤不滛不移威武不能¶
　屈¶
介確然有守不為俗變¶
廉見得思義分無求多¶
勇見善必為知過必改¶
<pb:KR2g0046_WYG_043-17b>¶
不義¶
貪貨殖玩物貪名逐禄不務自守動輒有求¶
吝不濟人之才當予者不予但有刓忍戀惜之意不教¶
　人以善所有則隐蔽惟恐他人知之¶
憂患貧畏禍昔人謂禍患之求只有個處置若過於憂¶
　是無義無命也¶
佞脅肩諂笑巧言飾語擎跪曲拳凡冀以逢迎投合人¶
　意向者皆是¶
<pb:KR2g0046_WYG_043-18a>¶
欲耳於聲目於色口於味鼻於臭四肢於安佚¶
懦柔而無立隨俗浮沉自守不堅屈於威勢¶
偏不求中正好惡任情¶
鄙計瑣屑甘猥賤(自吝/中來)¶
悖執已自是違衆從欲¶
比不顧是非徇情黨物¶
怨不安義命不務反躬一切歸咎於天人¶
禮恭理(得之於天/具之於心)亨¶
<pb:KR2g0046_WYG_043-18b>¶
敬正名辨分敬老崇賢居處恭執事敬内則攝思慮去¶
　執固凝然主一而無適外則正衣冠尊瞻視儼然莊¶
　重而不慢¶
謹不侈然自放不軒然自得言不輕發事不輕舉不出¶
　位而思不怨天不尤人不居下訕上務隐惡揚善避¶
　嫌疑審去就不訐以為直不徼以為知¶
讓辭尊居卑推多取少慮以下人善則稱人¶
謙有若無實若虚以能問於不能以多問於寡¶
<pb:KR2g0046_WYG_043-19a>¶
無禮¶
驕挾富貴以自恣恃才美以為髙常有欲自表意見(便/有)¶
　(伐在/其中)常有陵壓人意(便有傲/在其中)¶
侈大室廬華衣服盛車馬美飲食麗噐用越制度不安¶
　分¶
誕無而為有虚而為盈約而為泰¶
(粗/厲)氣象兀突難親¶
簡接物不委曲與人無恩義¶
<pb:KR2g0046_WYG_043-19b>¶
敖簡賢徳侮老成自處放肆待物輕率¶
智别理(得之於天/具之於心)貞¶
(窮/理)博覽以致廣大窮究以盡精微凡大而天地之理微¶
　而事物之故明而禮樂之文幽而鬼神之情狀近而¶
　人物賢否邪正之分逺而古今興衰治亂之迹無一¶
　不當致知疑事毎質知之為知之不知為不知¶
(待/人)不逆詐不億不信又當先覺不可受人之欺見賢思¶
　齊見不賢而内自省親賢人逺小人¶
<pb:KR2g0046_WYG_043-20a>¶
(知/人)識别邪正愛而知其惡憎而知其善¶
(處/事)别是非辯可否審利害計始終義以為質禮以行之¶
　遜以出之信以成之¶
(知/言)真偽忠佞貴於辨察¶
(知/命)貧富貴賤甘於自然¶
明不讀非僻之書不為非禮之視¶
聰不受浸潤之譖樂聞讜直之言¶
無智¶
<pb:KR2g0046_WYG_043-20b>¶
昏於事不審是非可否於人不識誠偽善惡逺賢人交¶
　小人¶
淺以小小得䘮為利害以小小毁譽為榮辱以小小逆¶
　順為恩怨¶
固拘方泥曲執滯不通¶
陋安於卑陋不務廣覽博取以長見識¶
滿噐識褊狹不能自居矜驕傲世侮慢才徳¶
巧好穿鑿徼以為智¶
<pb:KR2g0046_WYG_043-21a>¶
(不/明)溺亂色觀非僻之書視非禮之物¶
(不/聰)諱聞過喜䛕佞惡正直¶
輕事不詳審而妄為言不詳審而妄發¶
浮不敦篤¶
信¶
(存/心)真實無妄¶
(盡/已)言顧行行顧言¶
(盡/人)循物無違¶
<pb:KR2g0046_WYG_043-21b>¶
(極/誠)為人謀而忠與人有終始體道無虚偽¶
不信¶
詐虚言罔人匿行炫燿¶
欺食言偽言大言行事不確實為人不親切有失自葢¶
　藏¶
矯心迹不相副沽徼以求名¶
譎多機闗挾術數務詭隨易反覆¶
　　(已上諸條原在圖内今/另書於外以便觀者)¶
<pb:KR2g0046_WYG_043-22a>¶
考古續戒書有攸為罔稽乎得失有攸行罔覺乎吉凶¶
惟爾徳之至神惟爾道之至一凡民有疑惟爾質(蓍/銘)¶
徳惟一動則吉行靡中動乃凶神之敬之伊泰筮之庸¶
(著格/銘)¶
馨爾徳容以塞薉斯革(香/鼎)¶
山爾立匪岌岌爾余習(筆/架)¶
昏明之異爾用爾棄永昭爾之徳予夜無寐(書/燈)¶
窈而深藏乃密廓有容隨所出(書/院)¶
<pb:KR2g0046_WYG_043-22b>¶
正其心艮其背畏無聞慎無視允守兹哲可企(室/銘)¶
大哉聖謨於爾儲奠之□之匪他圖(書/厨)¶
抒厥衷善則紀秉有恒致敬此(笏/銘)¶
安毋忘危樂毋忘悲毋曰無知天監於兹毋自欺(榻/銘)¶
齋爾宿慎爾獨毋安爾寢縱爾欲(枕/銘)¶
錦爛如災厥軀綈疏温安以存(衾/銘)¶
簞食豆羮莫之與争羞珍食玉其或顛覆(鼎/銘)¶
戒爾盈盈易傾守爾中中有容(水/注)¶
<pb:KR2g0046_WYG_043-23a>¶
爾之則符心徳長短不齊惟所適(度/銘)¶
毋苟入毋茍出括汝口時無失(囊/銘)¶
待時而動隨時而静動静惟其時孰執其柄(扇/銘)¶
利若純剛而巽惟所致曷有困(錐/銘)¶
上無諂下無凟慎所與乃無辱(名/刺)¶
諧爾鳴宣乃情永協韶之成毋為鄭之聲(琴/銘)¶
溫而潤惟爾徳之蘊端而方惟爾徳之臧虚而質是以¶
容斯實(硯/匣)¶
<pb:KR2g0046_WYG_043-23b>¶
黑所致白亦緇欲有所染其慎之(墨/銘)¶
榘而敦質而文紀厥善余所遵(圖/書)¶
方而式廉而直覆渠循常契余徳(界/方)¶
藏厥機勿妄開彼其不齊爾乃裁(書/剪)¶
不偏倚惟爾徳之宜正直如矢隨所之(筆/式)¶
仰彼則重俯此則輕俯仰咸匪常惟執厥中乃爾程(權/銘)¶
或欹或盈罔攸式裒多益寡爾作極(量/銘)¶
安爾□蓄爾質的然於外寧藏於宻(笥/銘)¶
<pb:KR2g0046_WYG_043-24a>¶
坦而夷無欹無危習於兹敬而勿馳(簡/版)¶
疑所决庸而瀎永丹厥心毋為紫奪(朱/合)¶
晨而興謹斯櫛毋以養望為爾逸(櫛/銘)¶
勿為所染而自緇日新又新當自治(墨/池)¶
毋茍汙難復去(㸃/子)¶
匪欲其華匪逞其奢欲觀古像致厥家(書/义)¶
彼有所染庸爾革陂而不塋庸爾澤革如澤如爾之徳¶
(砑/蠃)¶
<pb:KR2g0046_WYG_043-24b>¶
夫惟静動罔不正夫惟重無怠無縱静兮重兮敬徳日¶
躋(壓/石)¶
懸爾形著厥名永綱紀吾聖經(書/籖)¶
執斯匕毋忘秉耒饘鬻於是以寧余餧(匕/銘)¶
操斯柄亂斯正(䯤/銘)¶
纍寸成尺如彼積徳(巾/銘)¶
觀爾和豫範我規矩趨行抑揚於是度(佩/銘)¶
山削爾形惟亂風是屏毋蔽厥明(屏/風)¶
<pb:KR2g0046_WYG_043-25a>¶
視彼壺庶乎屢空視兹矢庶乎直躬心端體正遐不中¶
(壺/矢)¶
用則張舍則藏用張舎藏諒比隂陽(葢/銘)¶
毋曰内可闚乎外毋曰外不見其内繄内外無二惟明¶
徳之大(簾/銘)¶
柔而平方而正是藉是凭以彰我名(印/蓐)¶
孑爾形燭聖經學欲緝熈遵爾髙明(燭/檠)¶
去兹塵如垢去身如惡去心其日新(尾/拂)¶
<pb:KR2g0046_WYG_043-25b>¶
折旋中矩處彼得所(印/范)¶
齒易雪心難潔痛刮䃺厲工毋歇(牙/刷)¶
太剛則缺太鋭則折知爾剛鋭以解余結(䥴/銘)¶
　¶
　¶
　¶
　¶
　明儒學案卷四十三¶
